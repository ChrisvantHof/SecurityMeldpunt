
## Over ons...

Het Nederlands Security Meldpunt is een groep vrijwillers, onderdeel van het [Dutch Institute for Vulnerability Disclosure](https://divd.nl), die het zicht tot taak heeft gesteld eigenaren van Nederlandse netwerkblokken en websites te informeren over (cyber) security zaken die bij het meldpunt gemeld worden.

## Onze missie...

Wij willen Nederland (Cyber) veiliger maken door op te treden als meldpunt voor security gerelateerde zaken met betrekking tot Nederlandse netwerk operators. Wij willen onderzoekers en andere belanghebbenden in staat stellen op een gemakkelijke manier alle Nederlandse Netwerk operators op de hoogte te brengen van kwetsbare of geinfecteerde apparaten in hun netwerk.

We doen dit op zijn Nederlands: Open, Eerlijk, Samen en zonder kosten.

## Wat we doen...

Als iemand een incident (kwetsbaarheid/infectie/andere zaak) in meedere systemen bij ons meld, dan zullen we deze valideren. Na validatie zullen we kijken welke netwerkbeerder(s) bij de getroffen IP adressen horen en aan deze partijen een melding sturen. Deze melding bevat een omschrijving van het incident (eventueel via een [blog post](/blog/)) en de getroffen IP adressen

## Wat we **niet** doen

Het meldpunt is geen "internet politie". Dat wil zeggen dat we melding slechts doorgeven aan de operators, we houden geen statistieken bij over de opvolging en zullen hierover ook niet publiceren. Het meldpunt publiceert niet over kwetsbaarheden tenzij deze informatie reeds elders publiek beschikbaar is.
Wij benaderen geen particulieren.

## DIVD

Het Nederlands Security meldpunt is onderdeel van het [Dutch Insitute for Vulnerability Disclosure](https://divd.nl). Het meldpunt veschilt in een aantal zaken mat het DIVD.

|                      | **Meldpunt**                             | **DIVD** |
| Doelgroep            | Nederlandse netwerk operators            | Iedereen |
| Soort melding        | Kwetsbaarheid bij één of enkele systemen | Een algemene kwetsbaarheid en een lijstje met IP adressen |
| Publicatie           | In pricipe wel                           | Nee, tenzij de informatie al ergens anders beschikbaar is |
| Hall of fame         | Ja                                       | Nee |

## Hoe zit dat met de AVG?

IP adressen zijn door de Autoriteit Persoonsgegevens aangemeld als persoonsgegevens. Dit betekent dus dat het meldpunt persoonsgegevens verwerkt. Het meldpunt gebruikt hiervoor de grondslag ["gerechtvaardigd belang"](https://autoriteitpersoonsgegevens.nl/nl/onderwerpen/algemene-informatie-avg/mag-u-persoonsgegevens-verwerken). 

Volgens de AP mag een organisatie zich beroepen op een gerechtvaardigd belang als aan drie voorwaarden wordt voldaan: 
(1) u heeft een gerechtvaardigd belang, 
(2) de verwerking is noodzakelijk om dit gerechtvaardigde belang te behartigen en 
(3) u heeft een afweging gemaakt tussen uw belangen en die van de personen van wie u persoonsgegevens verwerkt.

Het doel van het meldpunt is Nederland (Cyber) veiliger te maken door netwerkbeheerders te informaeren over incidenten in hun netwerk zodat zij deze kunnen verhelpen. Een veiliger Nederland in het algmeen belang.
Verwerking van IP adressen is noodzakelijk om netwerkbeheerders op de hoogte te brengen van security problemen in hun netwerk, zonder IP adressen is deze informatie zo goed als nutteloos.
Melding van het incident aan de operator is ook in het belang van de personen waar de IP adressen eventueel bij behoren. Het oplossen van het incident is immers ook in het belang van deze personen.